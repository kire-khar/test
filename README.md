# مربّاها و مشکلات اقتصادی

چند روز پیش بود که مشکلات اقتصادی گریبان‌گیر مربّاها هم شد. مربّاها
که موجودات مهربونی هستند، تصمیم گرفتند که دنبال راه حل بگردند. پس
یک جلسه تشکیل دادند و در جلسه این موضوع را بررسی کردند. مربّاها در
نهایت به این نتیجه رسیدند که اصلی‌ترین نیاز آن‌ها شیشه است. مربّاها
به محض این که متوجه این موضوع شدند تصمیم گرفتند که مصرف شیشه‌شان
را تا جای ممکن پایین بیاورند، اما مشکل اصلی این است که وقتی مربّاها
شیشه‌هایشان را می‌بینند هول می‌شوند و هر کدام به صورت تصادفی یک شیشه را
که هنوز برایش جا دارد را انتخاب می‌کند و وارد همان
شیشه می‌شود. به محض این که یک شیشه پر شود یا هیچ‌ مربّایی بدون شیشه نمانده باشد، در شیشه
بسته می‌شود. اگر بعد از بسته شدن در همه‌ی شیشه‌ها مربّایی بیرون مانده
باشد، آن مربّا از صمیم قلب ناراحت می‌شود.مربّاها هم چون همان‌طور
که گفتیم موجودات مهربونی هستند، نمی‌خواهند که هیچ‌ مربّایی ناراحت شود.

شما باید به مربّاها کمک کنید که تا جای ممکن در مصرف شیشه صرفه‌جویی کنند.
برای این کار شما می‌توانید وارد اتاق مربّاها بشوید وبه آن‌ها بگویید که تعدادی
شیشه را داخل کمد بگذارند که در روز مبادا بتوانند از شیشه‌ها استفاده کنند. مقداری
که شما به مربّاها می‌گویید باید بیش‌ترین مقداری باشد که هیچ مربّایی ناراحت نشود.

#ورودی

در خط اول ورودی به ترتیب تعداد شیشه‌های مربّای داخل اتاق
($n$)
و ظرفیت هر شیشه
($k$)
داده می‌شود.

در خط دوم ورودی
$n$
عدد داده می‌شود که عدد
$i$
ام مقدار مربّایی است که وقتی وارد اتاق می‌شوید، در شیشه‌ی
$i$
ام هست.

* $n \leq 100$
* $k \leq 100$
* همچنین در هیچ شیشه‌ای در ورودی، بیش از ظرفیتش مربّا نیست.

#خروجی

در تنها خط خروجی، بیشینه تعداد شیشه‌ای را که مربّاها می‌توانند بدون
ناراحت شدن کنار بگذارند را پیدا کنید.

#مثال

### ورودی نمونه ۱
```
5 4
3 4 1 2 2
```
### خروجی نمونه ۱

```
2
```

